# ILLUMINISMO LOMBARDO
Quando la borghesia milanese iniziò a respirare l’atmosfera illuministica di Francia e Inghilterra, l'Italia si trovava in una fase di risveglio culturale ed economico, iniziato intorno al 1750. L'illuminismo italiano, sviluppatosi nella seconda metà del Settecento, non era radicale come quello francese; molti pensatori italiani, influenzati da Locke, Newton e altri filosofi europei, discutevano e traducevano le loro opere. Milano e Napoli diventarono i principali centri illuministici.

In Lombardia, ci fu un rinnovamento delle strutture amministrative e tributarie, e si contestò il primato della Chiesa sull'educazione. Pietro Verri fondò la Società dei Pugni nel 1761, che pubblicava "Il Caffè", un periodico che promuoveva la pubblica utilità e risvegliava l'interesse culturale.

Pietro Verri sosteneva che il dolore è il motore delle azioni umane, come espresso nel suo "Discorso sull’indole del piacere e del dolore" (1781). Alessandro Verri, suo fratello, criticava il passato ma rimaneva cauto verso l'illuminismo, ritenendo la verità difficile da raggiungere.

Cesare Beccaria, con il suo saggio "Dei delitti e delle pene" (1764), criticava la tortura e la pena di morte, proponendo la prevenzione dei delitti e pene certe e tempestive. Paolo Frisi contribuì a diffondere le teorie di Newton in Italia, scuotendo la Lombardia dal sonno culturale.

# VITA
Giuseppe Parini nacque nel 1729 a Bosisio in Brianza, Lombardia. La sua famiglia aveva umilissime origini e viveva una condizione economica fortemente disagiata, ma Parini ebbe la fortuna di ricevere da una vecchia prozia un'eredità che gli consentì di studiare e diventare sacerdote. 
Si trasferì a Milano e frequentò una scuola gestita dai padri barnabiti.

Nel 1752 pubblicò la sua prima raccolta di poesie dal titolo "*Alcune poesie di Ripano Eupilino*", fortemente influenzate da Petrarca. Questa raccolta fu molto importante perché gli consentì di entrare in contatto con l'Accademia dei Trasformati, il vero centro propagatore delle idee illuministe a Milano, dove conobbe Giuseppe Imbonati, i fratelli Verri e Cesare Beccaria. 
Una data decisiva nella vita di Parini fu il 1754 quando, terminati gli studi e presi gli ordini religiosi, entrò nella casa dei duchi Serbelloni come precettore (insegnante privato del giovane figlio) e qui rimase per otto anni fino al 1762. 
Vide così dall'interno il mondo aristocratico che, da una parte, lo attraeva per l'eleganza dei suoi costumi, ma dall'altra sollevava il suo sdegno per l'altezzosità e la superbia dei nobili.

E fu proprio questa la causa che portò Parini ad abbandonare casa Serbelloni e così iniziò a prende vita il suo capolavoro "***Il giorno***", nel 1763 uscì la prima parte intitolata "Il mattino" e nel 1765 la seconda, "Il mezzogiorno". Grazie a queste due uscite la sua fama esplose in tutta Italia ma anche all'estero.
Nel 1791 iniziò a pubblicare anche una parte delle "Odi", poesie che scrisse poi per tutta la vita.

Nel frattempo, era scoppiata la Rivoluzione Francese davanti alla quale assunse sempre la posizione di un illuminista moderato: da una parte, si aspettava un miglioramento della società sotto il profilo dell'uguaglianza e della libertà, dall'altra però era profondamente spaventato dalla violenza e dal sangue che sarebbero stati versati. 
Dato che ormai l'aristocrazia aveva subito un durissimo colpo, Parini scelse di pubblicare l'ultima parte de "Il giorno", ovvero "*La sera*". 

Quando nel 1796 i francesi occuparono Milano, cercarono subito di affidarsi ai più grandi intellettuali milanesi e chiaramente Parini entrò a far parte del nuovo municipio. Tuttavia, non si piegò mai alla volontà di sottomissione dei francesi e combatte fino alla morte affinché Milano fosse libera. Per questo venne presto allontanato dagli incarichi pubblici e morì nel 1799, pochi mesi dopo il ritorno degli austriaci a Milano.

# IL GIORNO
È un poemetto satirico che mira a rappresentare satiricamente l'aristocrazia del suo tempo. 

**Struttura e contenuto:**
- **Mattino**: Descrive la giornata di un nobile milanese, iniziando con il suo risveglio a tarda mattinata dopo una notte passata a teatro o al tavolo da gioco, e la lunga toeletta. 
- **Mezzogiorno**: Continua con il nobile che esce per andare dalla sua dama. Il poema riflette il fenomeno del cicisbeismo, una forma di adulterio legittimato. Durante il pranzo, il nobile e la dama discutono di vari argomenti, spesso filosofici, e nel tardo pomeriggio si uniscono alla nobiltà cittadina al corso.

**Stile e Satira:**
Parini utilizza una struttura didascalica per impartire insegnamenti morali, scientifici o religiosi, ma soprattutto per satirizzare il mondo aristocratico. La satira si basa sull’antifrasi, dove il poeta finge di celebrare la vita del nobile con esagerazioni, mettendo in luce la negatività e la noia del loro stile di vita ripetitivo e vuoto.

**Uso del tempo e dello spazio:**
Il tempo descritto nel poema è breve, ma sembra lunghissimo e vuoto, con gesti e parole ripetitive che sottolineano la noia. Lo spazio è ristretto, principalmente all'interno dei palazzi nobiliari, con poche aperture all'esterno, come nella scena al corso che si svolge prevalentemente in carrozza.

**Stile letterario:**
Parini usa un linguaggio elegante e prezioso, con enjambement e giri di parole per dare solennità alle frasi. Anche quando il linguaggio è parodistico, mantiene un valore estetico autonomo, riflettendo un apprezzamento per l'eleganza e la grazia nobiliare.

# LE ODI
>[!tip] **Genere e Caratteristiche:**
L'ode è un genere lirico riscoperto dagli autori dell’Arcadia, caratterizzato da toni elevati e solenni, derivato dai poeti lirici latini e greci.

Le "Odi" sono una raccolta di 19 poesie (in origine 22, poi 25, infine 19) composte tra il 1757 e il 1795, divise in due gruppi. Sono considerate la sua opera poetica più importante, caratterizzate da polemiche illuministiche e argomenti morali.

**Temi Principali:**
1. **La vita rustica:** Elogia la vita agreste, contrapponendola alla caotica vita cittadina.
2. **La salubrità dell’aria:** Confronta l'aria pulita della Brianza con quella malsana di Milano, aggravata dalla mancanza di strade asfaltate.
3. **L’impostura:** Critica l'ipocrisia delle persone che fingono di essere ciò che non sono.
4. **L’educazione:** Affronta il tema dell'istruzione e dei valori pedagogici come il rispetto del prossimo e il senso di giustizia.
5. **Il bisogno:** Riprende le tematiche di Beccaria, sostenendo che per ridurre i reati bisogna migliorare le condizioni dei ceti inferiori.
6. **L’innesto del vaiuolo:** Loda il medico Gian Maria Ricetti per l'introduzione del vaccino in Italia, criticando i pregiudizi.
7. **L’evirazione o la musica:** Denuncia la pratica di castrare giovani ragazzi per preservare le loro voci bianche per le opere teatrali.
8. **La caduta:** Racconta di un episodio in cui il poeta scivola in una giornata piovosa ed è aiutato da un viandante.
9. **Il pericolo:** Narra la pericolosità del fascino femminile.
10. **Il dono:** Parla di una nobile donna che regala al poeta delle tragedie di Alfieri.
11. **Alla musa:** Dedica l'ode al Marchese Febo D’Adda, cercando di convincere la moglie del marchese a riportarlo alla poesia.
12. **Sul vestire alla ghigliottina:** Polemizza contro gli eccessi della Rivoluzione Francese e la moda del periodo, esprimendo sdegno per la mancanza di buongusto.

**Neoclassicismo:**
Le ultime odi risentono dell'influenza del neoclassicismo, un movimento culturale artistico della metà del ‘700, che si protrae fino ai primi anni dell’800. Parini, confrontandosi con artisti neoclassici nell’Accademia di Brera, adotta principi neoclassicisti, distaccandosi dai temi sociali a favore di tematiche morali. Le ultime odi, stilisticamente belle, esprimono l’amarezza di un uomo che vede fallire il suo sogno di riforma morale in un bagno di sangue (rivoluzione francese), fondato su principi illuministici e cristiani. 
Il neoclassicismo ricerca l'ideale di bellezza basato su eleganza, equilibrio, serenità e grazia, evitando ogni eccesso.

# LA SALUBRITÀ DELL'ARIA
Ode che fa parte del primo gruppo di poesie; il tema centrale è la marcata differenza tra le condizioni igienico-sanitarie di Bosisio e della Brianza rispetto a quelle di Milano.

Il componimento si apre con una descrizione dei luoghi d'origine dell'autore, Bosisio e i suoi dintorni, dove l'aria è pura e benefica per i polmoni, a differenza di quella inquinata di Milano. Parini elogia la salubrità di questi luoghi, protetti dalle montagne che bloccano i venti nocivi come lo Scirocco e la Tramontana, oppure l'assenza di paludi stagnanti, e quindi anche di insetti portatori di malattie.

La seconda parte del componimento vede Parini condannare aspramente coloro che hanno causato l'inquinamento di Milano, agendo senza considerazione per il bene comune. 

Parini esprime poi il suo desiderio di vivere in un luogo dove il clima è piacevole e i contadini sono robusti e sani; la vita di campagna è descritta come semplice e felice, con la gente che si accontenta delle piccole cose. Tuttavia, ricorda che anche Milano un tempo era così, prima che l'egoismo portasse al degrado.

Il poeta passa poi a descrivere le strade di Milano, piene di rifiuti e carcasse di animali che diffondono malattie e cattivi odori. Anche se i netturbini puliscono le strade di notte, al mattino la città ritorna sporca a causa della mancanza di rispetto dei cittadini per le leggi e per l'ambiente.

Alla fine dell'ode, Parini riflette su se stesso, domandandosi perché si allontani dalla campagna pulita e salutare. Si rivolge alla fantasia, vedendola come uno strumento utile per denunciare l'inquinamento.

L'ode è anche un esempio di fisiocrazia, un'economia basata sull'agricoltura che privilegia l'iniziativa personale. Parini condanna lo sfruttamento delle campagne, ritenendo che abbia peggiorato le condizioni di vita della comunità, e promuove una visione morale e etica della società.


